# Poesie

## ŽIVOT JE PŘÍTOMNOST

```text
Truchlím za všechny roky,
co šel jsem černou tmou.
Truchlím za všechny kroky,
smrtelnou samotou.

Truchlím za všechny šance,
co nešly využít.
Truchlím a nemám zdání,
jak - jen tak - v klidu žít.

"Držíš se mě pevně,"
říká mi Minulost.
"Nech mě jít a žij,
život je Přítomnost."
```

## CAPUT REGNI

[Prague (2)](https://www.behance.net/gallery/132238627/Prague-%282%29)

```text
Nalevo lesk zlatých věží,
zářící auta, vitríny.
Napravo smutek, bída,
slzy co padaj do špíny.

Radostí, pláčem, nadějí,
lemovaná je cesta.
Tu a tam sluncem zalitá,
čeká šeď velkoměsta.

Praha
```

## KATKA T.

[Madonna - Erotica (Live from The Confessions Tour)](https://www.youtube.com/watch?v=jtMjolbPwas)

```text
Katko. Kde je ti konec, Katko?
Vyšla jsi z tramvaje, na Slavii.
Kde je našemu setkání konec?
Možná v nějakém jiném vesmíru,
kde naše traumata neexistují,
nestala se.

Kde je ti konec, Katko.
Princezna Koloběžka, co přijela na kickbiku.
Nedokonalosti zjevu, nedokonalost volby.
Nebyl jsem první a to mě štvalo.

Kde je ti konec, Katko?
Seděl jsem na repce, viděl vítězství
i porážky. To všechno kvůli tobě.
Medík a Tedík mi dělali společnost tolik dní,
tolik večerů. Kvůli tobě.

Znovu jsme se sešli, a nesešli. Nebyla tam
blízkost. Nebo byla a neviděl jsem jí.
Podezřívavost. Bolest. Strach.
A přesto na tebe myslím. 1862 a 1/4 dne. Stále si vzpomenu.

Jiná Katka - Katka U. Překážky. Fair Play. Anča. Markéta. Slavia.
Kreslím, píšu. Kvůli tobě. Možná v nějakém jiném vesmíru
jsme se sešli a neodešli.
Psal jsem ti, znovu. Po letech. Nemohlas, nemělas šanci to pochopit.

Promiň. Pocit viny mě stíhá jako Nemesis.
Za co mě trestá? Za jakou Hybris? Za chyby.
Za chyby co jsem neměl šanci minout.
Kde je ti konec, Katko?

Tak moc jsem chtěl zapomenout.
Tolik bolesti.
A přesto mi pomáháš žít. Víš to?
Teď už vím, kde je ti konec, Katko.

Vzpomínka na tebe je poklad.
Už ho nechci zapomenout.
Jsi vzpomínka. Klenot.
Svět co mohl být.

Jsi ve mě a žiješ si životem vlastním.
Jsi ve mě na věky,
dokud tě neodnese čas a zapomnění.

Už vím, kde je Ti konec, Katko.
Moře slz. Už vím, kde je Ti konec.
Buď zdráva,
Katko.
Usmívám se. Slzy uzdravení tečou mi po tváři.
```